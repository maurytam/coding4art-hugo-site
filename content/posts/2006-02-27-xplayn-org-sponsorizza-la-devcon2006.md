---
title: xplayn.org sponsorizza la DevCon2006
author: mtammacco
type: post
date: 2006-02-27T17:36:00+00:00
url: /archive/2006/02/27/xplayn-org-sponsorizza-la-devcon2006.aspx
categories:
  - Events and conferences
  - Thoughts

---
Con grande piacere mio e degli amici di xplan.org siamo tra gli sponsor della [DevLeap Conference 2006][1], un evento annuale organizzato da [DevLeap][2] e dedicato agli approfondimenti delle nuove tecnologie legate al mondo degli sviluppatori.

Ho sempre apprezzato [DevLeap][2] per i contenuti tecnici di altissimo livello che è possibile consultare attraverso il loro sito, pieno zeppo di articoli tecnici di approfondimento, adatti quindi a lettori in possesso di una certa esperienza della tecnologia e non già alle prime armi.

Circa 2 anni fa ho avuto la fortuna di conoscere personalmente [Marco Russo][3], a Bari per una conferenza Microsoft sulla sicurezza della piattaforma .NET, e di partecipare ad una cena post-evento organizzata dall&#8217;amico [Gianluca Cannalire][4]. 

Non mi lasciai sfuggire l&#8217;occasione di parlare con Marco degli argomenti più svariati, non ultimo le certificazioni Microsoft visto che lui ne possiede &#8220;qualcuna&#8221;.

Sinceramente rimasi sbalordito dalla vastità delle sue conoscenze informatiche, che spaziavano dallo sviluppo puro del codice all&#8217;architettura Win32, alla Business Intelligence ed a molto altro Già durante la conferenza Marco aveva dato prova della sua abilità mostrando, ricordo, alcune tecniche di &#8220;code injection&#8221; effettuate con una semplicità disarmante da un programmino C++ di poche righe.

Da allora, anzi da prima ancora, il suo [blog][3] (ma anche quello delle altre persone di DevLeap, come [Paolo Pialorsi][5] e [Roberto Brunetti][6]) è oggetto di quotidiana lettura da parte mia, dove è possibile leggere riflessioni molto interessanti sulla programmazione e sulla Business Intelligence.

Ho partecipato e partecipo tutt&#8217;ora ad un sacco di eventi per sviluppatori, ma ricordo ancora l&#8217;evento di Bari e soprattutto l&#8217;incontro con Marco con molto piacere.

 [1]: http://devcon2006.devleap.com/
 [2]: http://www.devleap.com/
 [3]: http://blogs.devleap.com/marco
 [4]: http://community.visual-basic.it/gianluca/
 [5]: http://blogs.devleap.com/paolo/
 [6]: http://blogs.devleap.com/rob/