---
title: Tecnologia in evoluzione ed il suo utilizzo
author: mtammacco
type: post
date: 2008-04-01T04:27:51+00:00
url: /archive/2008/04/01/tecnologia-in-evoluzione-ed-il-suo-utilizzo.aspx
categories:
  - Thoughts

---
In questi giorni mi è capitato frequentemente di leggere su blogs e forum vari commenti entusiastici sull&#8217;adozione delle ultime tecnologie appena sfornate &#8211; parlo di Silverlight, Ajax e LINQ, le quali hanno ormai preso prepotentemente piede nello sviluppo di applicazioni. Premesso che utilizzo anch&#8217;io sia Ajax che LINQ, ritengo che il tutto debba essere calato nel contesto opportuno di utilizzo, senza lasciarsi prendere troppo dall&#8217;entusiasmo come invece vedo che accade. Può sembrare scontato ma la realtà è ben diversa. Comprendo perfettamente che lo sviluppatore esperto e soprattutto appassionato affronti le sfide tecnologiche che molto frequentemente il nostro mestiere ci offre, con l&#8217;entusiasmo di un ragazzino, ma credo che ultimamente si stia un po&#8217; esagerando. Sembra quasi che oggiogiorno ogni applicazione web debba essere necessariamente Ajax-enabled e sembra che LINQ to SQL, o meglio gli ORM in generale, abbiano sostituito di colpo l&#8217;utilizzo di strumenti per così dire tradizionali quali le store procedure, diventate improvvisamente uno strumento superato. Riflettendo un attimo, questo entusiasmo non è certo una novità nel mondo delle tecnologie software: come esempio non isolato, ricordo che  successivamente all&#8217;introduzione dei web services tutti gli utilizzatori di software hanno adottato incondizionatamente questa tecnologia anche se le loro applicazioni non erano affatto interoperanti se non con sè stesse&#8230;L&#8217;unificazione del paradigma di sviluppo in funzione dei diversi contesti di utilizzo si è verificata solo con l&#8217;avvento di WCF. Accadrà lo stesso con le attuali tecnologie ?