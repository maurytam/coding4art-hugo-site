---
title: '</xplayn.org>'
author: mtammacco
type: post
date: 2009-10-27T20:50:11+00:00
url: /archive/2009/10/27/ltxplayn-orggt.aspx
categories:
  - Variuos

---
Questo blog cambia nome, veste grafica e motore di blogging. Causa perdurata inattività, ho deciso di chiudere il sito xplayn.org, da me aperto insieme all&#8217;amico <a href="http://community.ugiss.org/blogs/sgainz/default.aspx" target="_blank" rel="noopener">Francesco Quaratino</a>.

Il nuovo nome, <a href="http://www.coding4art.com/" target="_blank" rel="noopener">coding4art.com</a> è ovviamente un omaggio alla programmazione software vista come un&#8217;arte o più precisamente un&#8217;attività ingegneristica e non artigianale. Si parla tanto di metodologie applicate alla produzione software, Agile, waterfall o MSF che sia, ma spesso e volentieri questa viene vista come un&#8217;attività artigianale, espletata senza o quasi nessuna metodologia, da programmatori senza esperienza specifica nella particolare tecnologia scelta, senza nessuna cura per il codice sorgente, senza nessuna best practice o guidelines applicata o peggio ancora con varie best practice mischiate tra loro, senza nessuna pianificazione riguardante argomenti come sicurezza, performance, scalabilità, manutenibilità ma con un unico obiettivo in testa, ovvero creare nel più breve tempo possibile una applicazione in cui i requisiti utente siano soddisfatti, ovvero che funzioni, e basta, con le conseguenze che questo approccio comporta.

I miei articoli presenti su xplayn.org li ho inseriti nella apposita sezione articoli su questo <a href="http://www.coding4art.com/" target="_blank" rel="noopener">blog</a>, dove conto di scriverne altri, tempo permettendo ovviamente.

Come nuovo motore di blogging ho scelto <a href="http://www.subtextproject.com/" target="_blank" rel="noopener">SubText</a>, ben fatto e molto veloce, parecchio più veloce di <a href="http://dev.communityserver.com/" target="_blank" rel="noopener">Community Server</a>, a mio avviso, con una fantastica funzionalità già inclusa, ovvero la possibilità di importare un intero blog (commenti compresi) precedentemente esportato, il tutto mediante lo standard <a href="http://en.wikipedia.org/wiki/BlogML" target="_blank" rel="noopener">BlogML</a>.

L&#8217;<a href="http://feeds.feedburner.com/mauriziotammacco" target="_blank" rel="noopener">RSS feed</a> è comunque invariato, poichè utilizzo il feed esterno fornito da <a href="http://www.feedburner.com" target="_blank" rel="noopener">FeedBurner</a> e quindi il blog è accessibile negli RSS Aggregator senza nessuna modifica.

Questo post vuol essere anche una promessa a me stesso di curare di più il mio blog, strumento in cui credo moltissimo, e di arricchirlo anche con più articoli tecnici.