---
title: '</WebHost4Life>'
author: mtammacco
type: post
date: 2010-09-28T08:15:38+00:00
url: /archive/2010/09/28/ltwebhost4lifegt.aspx
categories:
  - Variuos

---
Come evidenziato anche da altri bloggers, ad esempio <a href="http://blogs.ugidotnet.org/Markino/archive/2010/03/07/webhost4life-ndash-una-tragica-migrazione.aspx" target="_blank" rel="noopener">qui</a>, <a href="http://blogs.ugidotnet.org/Markino/archive/2010/03/10/webhost4life-ndash-un-innarrestabile-declino.aspx" target="_blank" rel="noopener">qui</a>, <a href="http://blog.knodev.com/post/2010/04/Webhost4life-migrazione-disastrosa.aspx" target="_blank" rel="noopener">qui</a>, <a href="http://blog.dottor.net/post/2010/06/08/Ciao-ciao-WebHost4Lifee280a6.aspx" target="_blank" rel="noopener">qui</a> e <a href="http://www.boschin.it/post/2010/09/17/Lultima-di-WebHost4Life.aspx" target="_blank" rel="noopener">qui</a>, mi associo anche io alle lamentele per la migrazione disastrosa di <a href="http://www.webhost4life.com/" target="_blank" rel="noopener">WebHost4life</a>, mio provider da parecchio tempo su cui ospito(avo), questo blog. 

Sino a prima della migrazione, WebHost4life funzionava in modo eccellente, offrendo un ottimo servizio di hosting a prezzi accettabilissimi, tant’è che lo consigliavo a tutti coloro che mi chiedevano lumi su servizi di hosting professionali.

Dopo la loro migrazione verso una nuova piattaforma, con un nuovo control panel e nuovi servizi, a detta loro molto migliori dei precedenti, qualcosa, anzi parecchio, deve essersi inceppato nel loro meccanismo.

Il mio blog risultava molto spesso irraggiungibile, e questo lo scoprivo in tempo reale grazie ad <a href="http://www.uptimerobot.com/default.asp" target="_blank" rel="noopener">UpTimer Monitor</a>, un ottimo servizio completamente gratuito che verifica il tempo di up-time di un sito, pingandolo ogni 5 minuti e fornendo un alert via e-mail, SMS, RSS e Twitter nel caso lo trovi offline e nel caso in cui torni on-line. Puntualmente ogni giorno in almeno 5 occasioni il mio blog risultava offline, come se, ma è solo una mia impressione, venisse lanciato un “iisreset”.

Ora il mio hosting è presso <a href="http://www.aspnix.com" target="_blank" rel="noopener">ASPNIX</a>, che non conoscevo prima e che ho scelto sentendo un po in giro (vedi <a href="http://blogs.ugidotnet.org/Markino/Default.aspx" target="_blank" rel="noopener">Markino</a>). Il pannello di controllo è abbastanza funzionale e sinora il servizio impeccabile, oltre che essere abbastanza più conveniente dal punto di vista economico.

Speriamo bene!